---
layout:     post
title:      Ugadi
author:     Vemeswara Reddy
tags: 		Ugadi
subtitle:  	A small poem about ugadi
category:  project1
---
<!-- Start Writing Below in Markdown -->

# ఉగాది 
<br />
<div align="center">
**ఛందస్సు :**మాత్రా గణ ఛందస్సు , ప్రతి పాదానికి 14 మాత్రలు<br />
**కవి :** వేమనారాయణ రెడ్డి పెరుమాళ్ళ<br />

పల్లవి :   <span style="text-indent: -2em; margin-left: 2em;">   
	     తెలుగు ప్రజలకి వెలుగునిస్తూ<br />
	     తెలుగు తేటను చిలకరిస్తూ<br />
	        దివ్యకాంతుల నవ్యబాటల<br />
             నడచి వచ్చెను నవ ఉగాదీ        ||తెలుగు|| </span>

చరణం 1:   <p style="text-indent: -2em; margin-left: 2em;">
	   ఆరు రుచులను గల్గు పచ్చడి<br />
             ఆరగించెడి  రోజు వచ్చెను<br />
             చైత్ర మాస వసంత శోభలు<br />
             సర్వ జగతికి శుభములిచ్చును   || తెలుగు ||

చరణం 2:    ప్రకృతి ధర్మం పరిఢవిల్లగా <br />
             వత్సరాదిగ వచ్చె పండుగ<br />
             నాడు యుగమున కాదియైనా<br />
             నేడు మనకు ఉగాది పండుగ     ||తెలుగు||

చరణం 3:    కవితలల్లుట కాదు పండుగ <br />
             రంగులేసిన రాదు పండుగ<br />
             సభలతో సరిపోదు పండుగ <br />
             సర్వజీవుల సమత పండుగ       ||తెలుగు||

చరణం 4:    భారతీయ సనాతనంబగు<br />
             పండుగల పరమార్థమెరిగీ<br />
             దేశభక్తితొ ధర్మనిరతితొ<br />
             ఆచరించినయపుడె పండుగ    || తెలుగు ||

చరణం 5:    మద్యపానం మానినపుడే<br />
             దురలవాట్లను త్రుంచినపుడే<br />
             నేరములనరికట్టినపుడే<br />
             నేను కోరిన నిజ ఉగాదీ                ||తెలుగు||

చరణం 6 :   ఆంతరంగిక దేశద్రోహులు <br />
             అంతరించిన నాడు పండుగ <br />
             త్యాగధనులగు దేశభక్తులు<br />
             అవతరించిన నాడు పండుగ      ||తెలుగు||

చరణం 7:    లెమ్ము భారతదేశ పౌరుడ<br />
             విజయమ్ము నీదే కదలిరా<br />
             విశ్వ గురువుగ భారతావని<br />
             నిలిచినపుడే నిజ ఉగాది           ||తెలుగు||
</div>
